Haftaya sert satış ve devre kesici ile başlayan BIST-100 Endeks’inde gün içi tepki alımları görülse de bankacılık sektöründeki kayıplar endeks üstünde baskı oluşturdu. Vadeli işlem piyasasında yakın vade sözleşmenin akşam seansında da değer kaybetmesi piyasa üstünde baskıya işaret etmekte. Teknik olarak 4.500 altında 200 günlük hareketli ortalamanın da bulunduğu 4.390- 4.370 ilk destek bandı olup altına sarkması durumunda yıl içi dip seviyesi olan 4.311 takip edilebilir. 4.311 altında satış baskısının artış göstermesi beklenebilir. Gün içi tepkilerde 4.570 ve 4.680 dirençler olup,4.680 altında kaldığı sürece yükselişlere karşı temkinli olunması gerektiğini düşünüyoruz.