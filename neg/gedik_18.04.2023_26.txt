Yurt içinde bayram tatili nedeniyle kısalan haftanın ilk işlem gününde endekste dalgalı bir seyir etkili oldu. Günün ikinci yarısında satış ağırlıklı bir fiyatlama öne çıkarken, işlem hacimlerindeki düşük seyir devam ediyor. Günü 50 günlük basit hareketli ortalaması (5.067) altında kapatan endekste kısa vadede 5.000 puan seviyesi destek olarak öne çıkmaktadır. 5.000 puan altına sarkmalarda 4.950 ve 4.890 seviyeleri destek konumunda bulunmaktadır. 5.000 puan altı kapanışların yaşanması ve 4.890 seviyesinin kırılması halinde satışların hız kazanabileceğini değerlendiriyoruz. Endekste yeniden toparlanma çabasının gözlenmesi halinde ise 5.100 – 5.140 ve kısa vadede güçlü bir direnç olan 5.200 seviyesi takip edilecektir.