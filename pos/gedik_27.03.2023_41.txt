Geçen haftanın ikinci yarısında toparlanma çabasının gözlendiği BIST-100 Endeksi’nde cuma günü Avrupa borsalarında derinleşen kayıpların etkisiyle yeniden satışlar etkili oldu. Önceki haftanın ardından geçen haftayı da kayıpla kapatan endekste kısa vadede 5.000 seviyesi takip edilecektir. Endekste 5.000 üzerinde tutunmanın korunması ve yeniden toparlanma çabasının etkili olması durumunda 5.078 fibo seviyesi ilk direnç noktası olup, bu seviye üzerinde 50 günlük basit hareketli ortalama (5.138) ve 5.200 seviyeleri direnç olarak izlenebilir. 5.000 puan altına sarkmalarda ise 4.950 – 4.890 seviyeleri kısa vadeli destek noktalarıdır. Geçen hafta ortasında test edilen 4.890 seviyesi altında ise hız kazanan satışlarla 4.770 ve 4.690 seviyeleri gündeme gelebilir.