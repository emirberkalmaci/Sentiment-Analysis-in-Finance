Global piyasalardaki risk algısındaki artış, yerli piyasaları da olumsuz etkiliyor... Geçtiğimiz hafta global piyasalardaki riskten kaçış eğiliminin de etkisiyle satıcılı bir seyir izleyen yerli piyasalarda BIST100 Endeksi haftayı %5,70'lik kayıpla tamamladı. Bu haftaya baktığımızda ise, kritik destek olarak Ocak sonundaki gerileme esnasında test edilen 1,430 seviyesini izliyoruz. Belirtilen desteğin korunabilmesi halinde, geçen haftaki sert gerilemenin ardından öncelikle 1,500 ve ardından da 1,520 seviyesindeki kritik dirençlere doğru tepki denemeleri yaşanması beklenebilir. Ancak, daha kalıcı bir hareketten bahsedebilmek için ilk etapta 1,520 direnci üzerinde kararlı bir hareket görmek gerektiğine inanıyoruz. Diğer taraftan, aşağı yönde kritik 1,430 desteğinin korunamaması halinde, satış baskısının etkisini 1,400 1,380 ve 1,350 seviyelerine doğru sürdürmesi beklenebilir. 